xu Praefatio.

sentietur, iam inde ab anno 1808 (in InS. Ligur.) as-
severanti, abdominis segmentum dorsale tertiam duo-
bus segmentis dorsalibus constare. Quam partium ra-
tionem in plerisque speciebus ego quoque inveni3 ter-
tium itaque segmentum dorsale pro supradicta area
basa'li, quartum et ultimum pro area anali habenda
sunt, et series soveolarum anteapicalis nihil aliud erit
nisi margo catenatus duriusculuS, ultima duo segmenta
dividens, Quam sententiam abunde confirmant tho-
racis segmenta dorsalia et pectoralia, haud raro ita
inter se coniuncta, imo concreta, ut nonnisi adhibitis
suturis recte distingui possint.

Impressio basalis normalis segmenti dorsalis primi
non solum a musculo erectore laterali, sed saepius ab
aequalibus metanoti protuberantiis efficitur. Quae pro-
tuberantiae constant
1) marginibus vel asserculis rectis aut curvatis,

2) metanoti angulis postico-lateralibuS,
3) postscutelli continuatione dentata aut aculeata.

Hanc continuationem rariuS, margines autem et ‚
angulos semper inveni. Secundum protuberantias plus
vel minus elevatas constitutae sunt impressioneS, quas
igitur eo tempore factas fuisse liquet, quo animalculi,
nymphae statum adepti, omnes partes mollissimae

erant.
⁴ Primi et· secundi segmenti dorsalis margines late-

raleS, nonnunquam ad perpendiculum decurvati, in
utroque latere singularem efficiunt aream, tenui plus
minusve elevato margine circumdatam, quam aream
lateralem intramaryinalem appellavi. Cuius areae scul-
ptura et forma ad distinguendas arcte cognatas spe-

